<Document>
  # Космозакон
  Це звід законних вимог корпорації до всіх своїх співробітників. Ці регуляції заборонено змінювати, прибирати, ігнорувати або порушувати. Ці статті регуляцій були перевірені державами, з якими корпорація NanoTrasen співпрацює і звідки набирає співробітників, відповідно, статті були зроблені з урахуванням дотримання, поваги та забезпечення безпеки прав, гідності та честі, життя і здоров'я, майна, інтелектуальної власності тощо. Присутність співробітника з будь-якої держави говорить про те, що держава згодна з регуляціями корпорації.

  Космічний закон — це не правила сервера, але деякі правила посилаються на Космічний закон і вимагають його дотримання певною мірою або певною мірою.

  ## Поводження з ув'язненими
  Ув’язнені все ще мають певні права, які повинні дотримуватися правоохоронними органами:
  - Ув'язненим необхідна надаватись належна медична допомога.
  - Ув'язненим необхідно надавати доступ до основного обладнання зв'язку (радіо), якщо вони не зловживають ним.
  - Ув'язненим необхідно надавати одяг, їжу, воду, притулок та безпеку. Якщо бриг більше не безпечний, утримання має бути встановлено в іншому місці.
  - Ув'язненим необхідно надати доступ до адвоката під час допиту, якщо це вимагається та адвокат доступний.
  - Після закінчення ув'язнення, необхідно повернути КПК ув'язненому, який виданий їм на початку зміни, якщо немає переконливих доказів підробки КПК. У разі несанкціонованого втручання в КПК - його необхідно вилучити та замінити новим.
  - Ув'язненим повинна бути надана свобода пересування, і після ув'язнення їх не можна сковувати наручниками чи іншими пристроями, якщо тільки це не загрожує життю та здоров'ю. Подібним чином, будь-які ув’язнені, які утримуються для тривалого або постійного ув’язнення, повинні утримуватися в загальній тюрмі і не повинні бути обмежені в одиночній камері, якщо вони не становлять ризику для життя та здоров’я.

  ## Обшук та ордери
  Особистий обшук - це вилучення предметів, що знаходяться в рюкзаку, руках, пальто, поясі та кишенях особи. Якщо під час обшуку буде виявлено будь-який контрабандний предмет, офіцер може вирішити затримати особу або просто конфіскувати заборонені предмети. Предмети, які не вважаються контрабандою, можуть бути вилучені службою безпеки, якщо вони сприяли вчиненню злочину. Після проведення обшуку всі законні речі підлягають поверненню особі. Член екіпажу може на законних підставах відмовитися від будь-якого обшуку, проведеного без ордера, поки рівень тривоги зелений. Слід зазначити, що якщо рівень тривоги синій або вище, всі обшуки персоналу є законними і більше не потребують ордера.

  Відомчий обшук – це перевірка цілого району/відділу на предмет контрабанди. Офіцерам рекомендується бути дуже ретельними, перевіряючи всі шафки, ящики та двері. Це можна зробити лише за ордером, підписаним відповідним начальником відділу або командуванням станції (у більшості випадків капітаном).

  Ордер — це підписаний документ, у якому сказано, що охорона може обшукати конкретну особу чи місце. Ордер щодо персоналу, запитуваний офіцером або детективом, може бути затверджений капітаном, Головою безпеки або начальником відділу особи, яку обшукують, однак ордер, запитуваний Головою безпеки, не може бути затверджений ним самим. Накази на зачистки відділу можуть бути підписані начальником відділу або командуванням станції (зазвичай капітаном). Процес написання документа може бути проігнорований, ЯКЩО відповідний член командування супроводжує офіцерів під час їхнього обшуку.

  ## Імплантація
  Будь-який ув'язнений під вартою може бути підданий процедурі імплантації або вилучення імпланта, якщо це обґрунтовано. Процес додавання або вилучення імпланта не повинен подовжувати термін ув'язнення, тобто ви не можете утримувати їх довше для виконання процедури, якщо не зазначено інше. Колишньому ув'язненому може бути запропоновано пройти імплантацію або вилучення імпланта пізніше; якщо під час ув’язнення вони відповідали необхідним обставинам, вони повинні погодитися. Далі наведено перелік спеціальних обставин, однак будь-що, що не входить до цього списку, також може бути застосоване за наявності відповідного юридичного контексту. Ув'язнений може пройти процедуру імплантації або вилучення навіть без відповідних обставин, якщо він дає на це чітку згоду.

  [color=#a4885c]Імпланти геолокації:[/color] такі можна застосувати до будь-якого підозрюваного, який був засуджений за насильницький злочин (злочини, позначені червоним в [textlink="Короткому посібнику зі злочинів" link="SpaceLawCrimeList"]).

  [color=#a4885c]Щити розуму:[/color] Ментальні щити можуть бути встановлені будь-якому підозрюваному у скоєнні злочину, якщо існує обґрунтована та чітко сформульована підозра, що злочин було скоєно під час перебування під ментальним контролем. Якщо існують незаперечні докази триваючого ментального контролю на станції (наприклад, успішна деконверсія), застосовуються всі наступні положення:

  - Члени екіпажу зобов'язані встановити щити, а в разі відмови імплантат може бути встановлено примусово.
  - Якщо підозрюваний відмовляється співпрацювати або імплантат не функціонує, йому може бути пред'явлено звинувачення у «Відмові від ментального екранування».
  - На відміну від стандартної процедури, ви можете необмежено продовжувати термін ув'язнення, доки не завершите встановлення Ментальних щитів, за умови, що докладаються активні зусилля для отримання імплантатів та завершення процедури імплантації.

  Використання контрабандних імплантаторів є правопорушенням, яке передбачає затримання, але нерозумно затримувати когось лише за те, що всередині нього є неідентифікований імплантат.

  ## Видалення імплантів
  Будь-який ув'язнений під вартою може бути підданий вилученню імпланта, якщо є обґрунтована підозра, що він у нього імплантований. Ув'язнених не можна змушувати або примушувати самостійно вилучати імплант проти їхньої волі.

  ## Винесення покарань
  Усі вироки розглядає і виконує наглядач. Якщо наглядача немає, цей обов’язок бере на себе ГБ, якщо немає ГБ, це виконує член командування станції найвищого рангу.

  Використовуйте здоровий глузд і людяність при винесенні покарань. Ви не завжди повинні застосовувати найвище покарання, вам не потрібно завжди видавати максимальний час ув'язнення або постійно прагнути звільнити когось. Завжди враховуйте суворість і карайте лише для того щоб порушник засвоїв урок.

  [color=#a4885c]Накопичувані злочини:[/color] Злочини слід вважати «накопичуваними» в тому сенсі, що якщо ви звинувачуєте особу в двох або більше різних злочинах, ви повинні об'єднати терміни, які ви б дали їй за кожний злочин. Пов'язані злочини, позначені відповідними кольорами у Короткому довіднику злочинів, не можна складати, натомість вони перекривають один одного, тому слід обрати найважчий злочин, який відповідає цій справі.

  - Приклад 1: Підозрюваний вчинив 2-01 (володіння серйозною контрабандою) та 3-01 (володіння надзвичайно незаконною контрабандою). Максимальний термін ув'язнення тут становитиме 10 хвилин, оскільки це пов'язані між собою злочини, а 3-01 є більш тяжким злочином.
  - Приклад 2: Підозрюваний вчинив 3-04 (проникнення в захищену зону) та 3-06 (ненавмисне вбивство). Ці злочини об'єднуються, оскільки вони не пов'язані між собою. Ви можете винести вирок максимум на 20 хвилин, але контекст має велике значення, і максимальні терміни ув'язнення слід застосовувати лише до найтяжчих порушників.

  [color=#a4885c]Рецидивісти-порушники:[/color] Повторні злочини - це коли особа виходить на волю за скоєний злочин, а потім знову скоює такий самий злочин протягом тієї ж зміни. Повторні злочини можуть каратися приєднанням часу: перший повторний злочин - 3:00, другий повторний злочин - 6:00, третій повторний злочин - постійне ув'язнення. Слід зазначити, що кожне додаткове ув'язнення безпосередньо пов'язане з одним типом злочину, тому, наприклад, якщо хтось вперше вчинив незаконне проникнення на територію та дрібну крадіжку, ви можете нарахувати йому додаткові 6 хвилин ув'язнення.

  [color=#a4885c]Пособництво, Спроба та Намір:[/color] Якщо хтось навмисно, свідомо і суттєво допомагає комусь у скоєнні злочину, він може бути звинувачений у відповідних злочинах, наприклад інженер дає комусь інструменти, хто каже, що збирається проникнути в зону. Те ж саме стосується явної і серйозної спроби злочину, або особи, що демонструє явний намір скоїти злочин, наприклад оперативник синдикату озброює ядерну бомбу, але його арештовують до її детонації, він все одно може бути звинувачений у знищенні всієї станції. Не застосовується до злочинів, що вже мають окремий пункт про спробу, як спроба вбивства.

  [color=#a4885c]Суд:[/color] всі основні покарання можуть бути оскаржені обвинуваченим у судовій справі. Хоча суд не є обов’язковим для виконання покарання, кожному в’язню, якому призначено суворе покарання, ПОВИННО бути повідомлено про його право на суд. Ув'язнений може вимагати розгляду своєї справи в суді в будь-який момент протягом терміну покарання, і його вимога має бути виконаною (за умови, що серед екіпажу присутній компетентний адвокат). Якщо судовий розгляд закінчиться не на користь обвинуваченого, охорона може продовжити їхнє покарання, а ув’язнений не зможе вимагати повторного судового слухання. Крім того, розгляд судової справи може бути відкладено та розглянуто на станції Центрального командування, якщо евакуаційний шаттл на маршруті. В таких ситуація не можна застосовувати страту, без судового засідання.

  ## Звичайні покарання
  - [color=#a4885c]Попередження:[/color] для незначних злочинів вирішіть проблему, а потім попередьте особу, щоб вона більше не намагалася вчинити злочин; якщо вона все одно зробить це пізніше, кращим буде ув'язнення.
  - [color=#a4885c]Ув'язнення:[/color] типове покарання - ув'язнення в камері на певний час відповідно до скоєних злочинів.
  - [color=#a4885c]Пониження:[/color] тягне за собою конфіскацію всього відомчого спорядження, яке вони мають, і скасування доступу до відповідного відділу. Для цього потрібен дозвіл капітана або відповідного керівника відділу. Пониження в посаді слід проводити лише в тому випадку, якщо особа становить загрозу для власного відділу або займає посаду, де вона може зловживати службовим обладнанням для вчинення подальших злочинів.

  ## Основні покарання
  [color=#a4885c]Тривале ув'язнення:[/color] тимчасове ув'язнення в тюрмі відповідно до вчинених злочинів, що перевищує 20 хвилин. Максимальна тривалість – 45 хвилин.
  [color=#a4885c]Постійне ув'язнення:[/color] перебування в тюрмі протягом усієї зміни. Будь-які особи, які підлягають такому покаранню, повинні бути транспортовані в наручниках до Центркому в кінці зміни. Постійно ув'язнений не може бути позбавлений нічого, що описано в розділі «Поводження з ув'язненими».
  [color=#a4885c]Страта:[/color] гуманний спосіб поводження з надзвичайно некерованими членами екіпажу. Ув'язнений, якому винесено смертний вирок, може вибрати спосіб вбивства; поширеними методами є розстріл, смертельна ін'єкція та ураження електричним струмом високою напругою. Останки мають бути належним чином збережені та транспортовані до Центркому в кінці зміни. Виконання може бути видане лише за схваленням капітана/виконувача обов’язків капітана, якщо ГБ є виконувачем обов’язків капітана або немає виконувача обов’язків капітана, усі члени командування мають провести голосування з цього питання.

  ## Короткий довідник по злочинам
  - [textlink="Довідник по злочинам" link="SpaceLawCrimeList"]
</Document>
